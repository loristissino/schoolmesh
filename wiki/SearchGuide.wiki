#summary Guida alle funzioni di ricerca - Breve introduzione all'uso del motore di ricerca Lucene in SchoolMesh

= Come effettuare le ricerche in SchoolMesh =

== Introduzione ==

I dati di SchoolMesh vengono archiviati in una base di dati relazionale e vengono periodicamente indicizzati tramite Zend Lucene.

Attualmente (febbraio 2011) vengono indicizzati solo i dati relativi agli utenti.

Il linguaggio per le interrogazioni è sia potente sia semplice da usare. Quella che segue è solo una breve introduzione. Ulteriori informazioni possono essere trovate nella guida in linea nel [http://zendframework.com/manual/en/zend.search.lucene.query-language.html sito web dedicato a Zend Lucene].

== Terminologia ==

I *termini* sono le cose di cui si compone un'interrogazione. Possono essere parole semplici, frasi (gruppi di parole racchiuse tra virgolette doppie) oppure sottointerrogazioni (interrogazioni racchiuse tra parentesi tonde).

{{{
Il mio cane Pluto
}}}

cercerà tutti i documenti che hanno le parole _il_ oppure _mio_ oppure _cane_ oppure _pluto_ nel titolo, nelle note, ecc.

{{{
"Il mio cane Pluto"
}}}

cercherà invece tutti i documenti che contengono esattamente la frase _il mio cane pluto_.

I *campi* sono modi per essere più specifici nell'effettuare una ricerca, indicando dove guardare esattamente. Ad esempio, è possibile cercare una parola solo nel cognome di una persona, oppure solo nel nome.

{{{
firstname:Giorgio
}}}

Gli *intervalli* servono a specificare dei limiti al cui interno cercare qualcosa.

{{{
birthdate:[19920101 TO 19931231]
}}}

cercherà tutti la cui data di nascita è compresa tra il 1 gennaio 1992 e il 31 dicembre 1993, estremi inclusi (usando le parentesi graffe si sarebbero esclusi gli estremi).

== Operatori booleani ==

Gli *operatori booleani* consentono di combinare i termini di ricerca.

{{{
firstname:Andrea AND role:docenti
}}}

cercherà i documenti con _Andrea_ nel campo nome *e* _docenti_ nel campo ruolo, mentre

{{{
firstname:Andrea OR role:docenti
}}}

cercherà quelli con una delle due corrispondenze (o entrambe).

È possibile anche specificare l'operatore NOT, come in

{{{
allievi AND NOT accounts:googleapps
}}}

Gli operatori booleani possono essere espressi anche in minuscolo, oppure sostituiti da `&&` (and) `||` (or) e '!` (not).

È possibile anche usare `+` e `-`, come in

{{{
+docenti -email:none
}}}

= Ricerche comuni (utenti) =

Qui di seguito vengono presentate alcune ricerche comuni, con il relativo significato.

{{{
docenti
}}}

Tutti i docenti.

{{{
docenti AND active:true
}}}

Tutti i docenti in servizio (attivi).

{{{
docenti AND active:true AND email:none
}}}

Tutti i docenti in servizio che *non hanno* un indirizzo di posta elettronica convalidato.

{{{
(docenti and active:true) -email:none
}}}

Tutti i docenti in servizio che *hanno* un indirizzo di posta elettronica convalidato.

{{{
allievi
}}}

Tutti gli allievi.

{{{
4AIG
}}}

Tutti gli allievi della classe 4AIG.

{{{
4AIG and gender:M
}}}

Tutti gli allievi *maschi* della classe 4AIG.

{{{
4AIG and gender:F
}}}

Tutti le allieve della classe 4AIG.

{{{
allievi and birthday:[0701 TO 0731]
}}}

Allievi che compiono gli anni in luglio.

{{{
googleapps
}}}

Utenti con un account googleapps.

{{{
posix
}}}

Utenti con un account posix.


